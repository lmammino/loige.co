---
title: Scrivere Lambdas come un PRO
slug: scrivere-lambda-come-un-pro-codemotion-masterclass
date: 2024-05-21T08:30:00.000Z
status: published
language: it_IT
event_name: Codemotion Masterclass
event_link: https://masterclass.codemotion.com/mammino_240521/
event_location: Remote
event_location_gps: ~
event_city: Remote
event_days: 21 May, 2024
is_workshop: true
slides_link: null
video_link: null
with: []
---

## Abstract

Vuoi ottenere il massimo dalle Lambda Functions su AWS? Con questa masterclass ti insegnerò come organizzare il tuo codice, come gestire logs, metriche, tracing e allarmi. Ti mostrerò come padroneggiare l’ottimizzazione delle performance e la riduzione dei cold start e, infine, insieme troveremo i migliori compromessi tra performance e costi!
Cosa imparerai
Con questa masterclass avrai tutti gli strumenti per una comprensione approfondita delle funzioni lambda e delle pratiche avanzate per utilizzarle in modo efficace e efficiente all’interno di architetture serverless. Inizieremo analizzando casi reali per capire le situazioni in cui le funzioni lambda sono appropriate e vantaggiose, rispetto ad altre forme di implementazione di codice.
Ti spiegherò come integrare funzionalità di logging, metriche, tracing e allarmi. Insieme implementeremo le pratiche di monitoraggio per garantire la visibilità e la tracciabilità delle applicazioni. Infine imparerai ad ottimizzare le funzioni lambda per ottenere il miglior rapporto prestazioni/costi possibile, considerando i requisiti specifici del carico di lavoro.

## Perché è importante

Scrivere la prima funzione lambda su AWS e portarla in produzione è un’operazione relativamente semplice. Ma se si vogliono costruire intere applicazioni basate su Lambda e supportare quantità di traffico non banali, è importante imparare tutta una serie di tecniche che possono permetterci di ottenere il massimo da questo servizio AWS. 
Cosa succede in caso di errori? Come rendere le funzioni Lambda osservabili? Come controllare costi e performance e come organizzare il codice al meglio? Esplorando queste tematiche potrai utilizzare Lambda in produzione con sicurezza!

## Indice

- Come funziona Lambda
- Quando utilizzare Lambda
- Best practices su come organizzare il codice e renderlo testabile
- Come rendere le funzioni “osservabili” (logs, metrics, tracing, alarms)
- Trade off costi/performance
- Come ridurre i cold start


## Requisiti necessari

- AWS
- Conoscenze di base di Serverless e Lambda
- JavaScript/TypeScript (preferibile)
